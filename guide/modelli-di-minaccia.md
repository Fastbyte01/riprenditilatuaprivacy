---
label: I modelli di minaccia
description: Quali sono i modelli di minaccia e come creare un modello di minaccia personalizzato.
order: 998
author:
  name: Giuseppe Pignataro
  email: rogepix@gmail.com
---

# I modelli di minaccia

Affinché molte delle guide, degli strumenti e dei consigli presenti su questo sito abbiano un senso, dobbiamo comprendere il "modello di minaccia". 

Il termine "modello di minaccia" è un modo elegante per dire "cosa sto nascondendo e da chi lo sto nascondendo?".

Per capirci meglio, vediamo di fare qualche esempio:

* Un giornalista, per esempio, potrebbe voler proteggere le proprie fonti da eventuali danni o ritorsioni. Pertanto, in questo caso, il modello di minaccia, includerà vari modi per evitare il tracciamento della posizione, la crittografia delle comunicazioni o la protezione delle informazioni che si ricevono dalla fonte. Tutto questo per impedire che un qualsiasi tipo di dato possa in qualche modo far risalire alla fonte stessa.

* Un membro delle forze dell'ordine potrebbe voler proteggere la propria abitazione in vari modi per evitare di mettere in pericolo la propria famiglia da criminali in cerca di vendetta o più semplicemente da qualche atto vandalico messo in atto da qualcuno che ha del rancore nei confronti del sistema.

* Un attivista che vive sotto un regime repressivo potrebbe adoperarsi per proteggere le proprie ricerche, le proprie comunicazioni o una qualsiasi delle sue altre attività online, in modo che il governo non possa rintracciare facilmente la sua identità e quindi arrestarlo o peggio.

* Una "persona comune" potrebbe essere preoccupata per il furto di identità o per la perdita di risorse finanziarie. In questo caso si possono includere  alcune strategie difensive come un gestore delle password, l'autenticazione a due fattori e il blocco del conto corrente.

Sebbene il "modello di minaccia" possa essere applicato ad un'ampia varietà di situazione, come abbiamo visto negli esempi qui sopra, in questo sito andremo a concentrarci maggiormente sul "modello di minaccia" che può andare ad intaccare i nostri dati personali.

Detto questo, partiamo a capire che sono sono i dati.

La Electronic Frontier Foundation definisce i dati come <a href="https://ssd.eff.org/en/glossary/data" target="_blank">"qualsiasi tipo di informazione, tipicamente archiviata in formato digitale. I dati possono includere documenti, immagini, chiavi, programmi, messaggi e altre informazioni o file digitali</a>.

Quindi, tenendo presente tutto questo, la nostra domanda sul "modello di minaccia" diventa "Quali dati sto prottegendo e da chi?".

Sebbene esistano diverse "best practice" di base che si possono applicare a quasi (se non) tutti, non esiste un "modello di minaccia" che possa essere considerato valido per tutti.

Alcune persone possono avere bisogno di maggiore sicurezza o privacy altre meno.

Ma sicuramente la maggior parte delle persone desidera trovare un giusto equilibrio tra la protezione dei suoi dati e della sua privacy e la facilità d'uso.

Il "modello di minaccia" su cui si concentra maggiormente questo sito è la difesa contro gli attacchi comuni non mirati.

Per capire cosa sono gli attacchi comuni non mirati, voglio fare un esempio decontestualizzato dal mondo informatico, parlando di un famigerato serial killer americano, <a href="https://it.wikipedia.org/wiki/Richard_Trenton_Chase" target="_blank">Richard Chase</a>.

Chase è stato attivo nella zona di Los Angeles tra il 1977 e il 1978 ed ha operato in questo periodo in modo quasi indisturbato.

Uno dei motivi che rendeva difficile la cattura di Chase era perché non aveva uno schema.

In una deposizione da lui rilasciata dopo la cattura, ha ammesso che andava in giro per i quartieri di Los Angeles fino a che non individuava una casa in cui sentiva il bisogno di entrare.

E fin qui sembra che non ci sia niente di strano ma quello che ha reso strano il caso di Chase e che (da sua stessa ammissione) se le porte e le finestre della casa erano chiuse, lui proseguiva oltre e avrebbe cercato una casa diversa.

In effetti Chase non ha mai forzato nessuna entrata.

Quindi, ritornando a noi, in questo sito andremo a vedere come "bloccare digitalmente le porte e le finestre" per proteggerci contro i Richard Chase del mondo digitale.

In altre parole, come rendere i nostri dati più difficili da hackerare rispetto alle altre persone e fare in modo che un qualsiasi malintenzionato che un giorno sia in cerca di soldi facili, passi oltre e si concentri eventualmente su qualcun altro.

Va detto che comunque non vuol dire che gli strumenti e le tecniche di cui si parla su questo sito non possano essere usate per proteggersi da attacchi più avanzati, ma quello su cui si concentra maggiormente il sito è trovare il giusto equilibrio, quindi non un modo per essere totalmente invisibili, ma nel cercare di vivere una vita digitale normale e al sicuro.


## Quali sono le minacce?

Quali sono le minacce che potremmo dover affrontare?

Non possiamo pensare di difenderci in modo adeguato se non sappiamo quali attacchi e minacce potremmo affrontare. 

In questo sito troveremo le basi, ma poi ognuno di noi potrebbe avere delle esigenze diverse e quindi deve plasmare il proprio "modello di minaccia" sulle sue esigenze.

Andiamo allora a vedere come determinare un proprio "modello di minaccia" rispondendo ad alcune semplici domande.

## Creare un proprio modello di minaccia

1. Cosa voglio proteggere?

In questo caso si parla delle risorse ( o asset in inglese) che vogliamo proteggere e possono essere sia fisiche che non fisiche.

Una risorsa fisica potrebbe essere ad esempio il computer portatile, lo smartphone oppure un vero e proprio luogo che contiene i dati che vogliamo proteggere.

Una risorsa non fisica, invece, potrebbe essere un conto bancario oppure un account di posta elettronica o un account di backup dei nostri dati nel cloud.

Quindi facendoci questa domanda dobbiamo partire con identificare ed elencare quali risorse vogliamo proteggere.

2. Da chi voglio proteggerlo?

A questa domanda potremmo rispondere con un generico "dai malintenzionati".

Ma esistono comunque diversi tipi di malintenzionati e sopratutto ognuno di essi può avere motivazioni diverse.

Ad esempio, un tipico "pirata informatico" non prenderà di mira in modo specifico una persona ma effettuerà un attacco su larga scala e colpirà tutte le persone che può colpire in modo generico.

Dall'altra parte un potenziale datore di lavoro o un concorrente, per esempio potrebbe rivolgersi in modo specifico ad una singola persona.

Quindi bisogna cercare di essere il più specifici possibili quando si va ad identificare il "Chi" del nostro modello di minaccia e dobbiamo tenere presente che il chi può variare da risorsa a risorsa.

3. Quanto sono gravi le conseguenze se fallisco?

Per rispondere a questa domanda rivediamo gli esempi di cui abbiamo appena parlato nella domanda precedente.

Un pirata informatico potrebbe cercare di rubare i soldi dal conto oppure aprire dei conti falsi a nostro nome.

Un potenziale datore di lavoro, potrebbe volere maggiori informazioni per decidere se assumerci o meno.

Un concorrente vuole avere maggiori informazioni sui nostri prodotti o sulle nostre strategie per poter rispondere con delle offerte adeguate alla nostra.

Come è facilmente intuibile, tutte e tre queste situazioni possono essere gravi, ma richiedono dei diversi livelli e sopratutto dei diversi metodi di difesa.

Non c'è niente di sbagliato, nell'andare oltre ad un livello minimo di difesa della privacy, ma dobbiamo sempre cercare di trovare un giusto compromesso in base alla gravità della situazione. 

Questo per non rovinare ne le eventuali relazioni ne la nostra salute mentale, diventando paranoici.

Alla fine è tutta una questione di equilibrio, bisogna rispondere con la giusta forza in base alla gravità della situazione.

4. Quante probabilità ci sono che io debba proteggerlo?

Questa domanda si collega alla domanda n° 2 e 3. 

Per capire come rispondere a questa domanda, vediamo di fare un esempio non strettamente correlato.

Una persona che acquista frequentemente online su siti e piattaforme diverse ha maggiori possibilità che ad un certo punto gli vengano rubati i dati della propria carta di credito o i propri soldi.

Quindi da un comportamento del genere si può evincere che la possibilità che qualcosa di dannoso accada è estremamente elevata poiché la possibilità che si venga attaccati è anche essa estremamente elevata.

5. Quanti problemi sono disposto a dover affrontare per cercare di prevenire potenziali conseguenze?

Per rispondere a questa domanda bisogna essere coscienti che non esiste lo stesso livello di azione e di investimento per tutte le minacce.

Questo è quello che in economia si definisce come "analisi costi/benefici".

Alcune strategie e alcuni strumenti per proteggere i nostri dati e a nostra privacy richiedono più sforzi o più costi di altre.

A volte può capitare per esempio che per utilizzare alcuni strumenti siano richieste delle abilità tecniche di cui non si è in possesso oppure che per proteggere alcuni tipi di dati sia necessario un esborso economico che non ci si può permettere.

Per questo dobbiamo ricordare sempre che niente è inattaccabile e l'obbiettivo dovrebbe invece essere quello di trovare il giusto equilibrio tra le nostre forze economiche e le nostre capacità per proteggere o mitigare il più possibile le minacce probabili senza comunque andare a danneggiare noi stessi e le persone che ci circondano.

Gene Spafford, un famoso esperto di cyber security, una volta disse:

> "L’unico vero sistema sicuro è un sistema spento, chiuso in una gettata di cemento, sigillato in una stanza rivestita di piombo, protetta da guardie armate. Ma anche in questo caso ho i miei dubbi."

Quindi non bisogna impazzire cercando di creare un sistema super sicuro, perché questo non è possibile.

Ma bisogna trovare il giusto equilibrio tra sicurezza, privacy e qualità della vita.

Nelle prossime pagine di questo sito, andremo a vedere una varietà di strumenti, come questi possono essere utilizzati e i pro e contro di ciascuno.

Quindi avendo un modello di minaccia in mano, è possibile decidere e adattare questi strumenti alle nostre esigenze di sicurezza e di protezione della privacy.