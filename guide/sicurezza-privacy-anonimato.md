---
label: Sicurezza, Privacy e Anonimato
description: Capire la differenza tra sicurezza, privacy e anonimato e come queste sono correlate tra loro.
order: 996
author:
  name: Giuseppe Pignataro
  email: rogepix@gmail.com
---

# Sicurezza, Privacy e Anonimato

Nella comunità che ruota intorno ai vari argomenti sulla privacy, si discute spesso sulla superiorità percepita di alcuni prodotti anche se poi questi prodotti hanno delle carenze, ma non si da la giusta attenzione a quale sia lo scopo per cui il singolo prodotto è stato creato.

Per esempio molte persone criticano <a href="https://signal.org/it/" target="_blank">Signal</a> perché richiede un numero di telefono per la creazione di un account.

Questa critica può essere giusta perché, se una persona vuole rimanere anonima, dovrebbe essere cauta con chi condivide il proprio numero di telefono.

Altri programmi di messaggistica, come per esempio <a href="https://getsession.org/" target="_blank">Session</a>, permettono l'utilizzo di un nome utente per la creazione di un account, il che significa che chi lo utilizza può avere un maggiore grado di privacy.

Ma anche questa tipologia di soluzione non è priva di difetti.

<a href="https://wire.com/en/" target="_blank">Wire</a>, per esempio, registra informazioni come l'indirizzo IP al momento dell'iscrizione, il che significa che almeno che non si prendono in considerazione delle misure aggiuntive ( tipo l'utilizzo di una VPN), non è completamente anonimo.

In queste pagine, andremmo a vedere la differenza tra privacy, sicurezza e anonimato.

Questi argomenti spesso si sovrappongono tra loro, ma non dipendono l'uno dall'altro. 

E' importante comunque ricordare, in una certa misura, che non ci sono risposte o soluzioni o prodotti giusti o sbagliati qui.

Va bene scegliere un prodotto o una soluzione che si apprezza per la sicurezza che offre anche se quel prodotto può offrire poco in termini di privacy ( anche se è un comportamento che non incoraggio).

Va anche bene scegliere un prodotto o un servizio che fornisce una maggior privacy anche se non offre il completo anonimato.

E va bene anche scegliere un prodotto che non fornisce sicurezza ma fornisce una delle altre caratteristiche.

La cosa importante è che si deve essere consapevoli di quello che questi prodotti e servizi offrono, in modo da poterli usare correttamente.


* Sicurezza: La sicurezza viene definita come "libertà dal pericolo" o "protezione; misure prese per difendersi da spionaggio o sabotaggio, crimine, attacco". Si può pensare, per esempio, alla capacità di impedire che persone non autorizzate possano accedere alle informazioni sensibili, conti correnti e altre cose simili. Un esempio nel mondo reale potrebbe essere il modo in cui una serratura viene progettata per tenere le persone non autorizzate (che non sono in possesso della chiave) fuori di casa.

* Privacy: La privacy è "la qualità o lo stato di essere al di fuori dell'osservazione; segretezza". Io la chiamo anche capacità di controllare le informazioni. Questa può riferirsi alle informazioni che che possono identificare una persona ma anche alle parole, idee, credenze e comunque tutto quello che rappresenta ogni singola persona. Riprendendo l'esempio della casa che abbiamo appena fatto qui sopra, la privacy può essere intesa come la capacità di controllare chi ha la chiave per poter entrare nella casa.

* Anonimato: L'anonimato è la capacità di essere anonimo, o "autore o origine sconosciuta, non nominato o identificato". Si può intendere quindi come la capacità di essere completamente sconosciuti. L'anonimato può essere pensato come una privacy potenziata, ma mentre la privacy si riferisce maggiormente alle informazioni, l'anonimato si riferisce all'identità reale di una persona.

Come già detto, spesso questi argomenti si sovrappongono.

La privacy può aiutare la sicurezza, perché se si vuole effettuare un attacco non si hanno le informazioni per poterlo fare.

La sicurezza a sua volta può proteggere la privacy in quando aiuta a controllare chi ha accesso alle informazioni.

Ritornando all'esempio della casa possiamo dire che:

* La sicurezza rappresenta la serratura della porta.
* La privacy è la chiave della porta, e si può decidere con chi condividerla.
* L'anonimato è quando nessuno ha la chiave della porta ne l'indirizzo dove si trova la casa.

## Esempi

**Sicurezza senza privacy o anonimato**

L'esempio più ovvio da fare in questo caso è Google.

Google non ha quasi mai subito una grave violazione dei dati in tutti questi anni di vita, eppure sa tutto sui suoi utenti.

Sa talmente tanto che l'ex CEO, Eric Schmidt, una volta ha detto:

<a href="https://www.zdnet.com/article/google-even-knows-what-youre-thinking/" target="_blank">"Più o meno possiamo sapere a cosa stai pensando"</a>.


Google offre una sicurezza di classe mondiale ma con zero privacy o anonimato.

**Privacy senza anonimato**

Un ottimo esempio in questo caso può essere l'applicazione <a href="https://mysudo.com/" target="_blank">Mysudo</a>.

<a href="https://mysudo.com/" target="_blank">Mysudo</a> non è anonimo.

I gestori dell'applicazione possono vedere i messaggi, i metadati e quando ci si iscrive al loro servizio di carte di credito, hanno dati a sufficienza per sapere esattamente chi siamo.

Tuttavia, il servizio aiuta a proteggere la nostra privacy dandoci numeri di telefono, indirizzi email o numeri di carte di credito che possiamo utilizzare con altre aziende o persone in modo da proteggere la nostra privacy.

Lo stesso discorso può valere per <a href="https://privacy.com/" target="_blank">Privacy.com</a>.

Il servizio in questo caso permette di utilizzare delle carte di credito che mascherano qualsiasi informazioni che possa identificarci.

Il servizio ha bisogno, per legge, di sapere chi siamo per poter prevenire eventuali frodi, ma ci aiuta al contempo a proteggere una parte della nostra privacy.

**Anonimato senza sicurezza**

I contanti sono un grande esempio di anonimato senza sicurezza.

Pagare un prodotto in contanti conserva il nostro anonimato in quanto, a meno che l'azienda a cui paghiamo il prodotto o il servizio non lo richieda, non si deve dare nessun tipo di informazione.

Tuttavia, non si ha nessuna sicurezza che, ad esempio, il venditore consegni l'articolo oppure non si ha nessuna protezione da eventuali frodi o cose del genere.

**Sicurezza e privacy senza anonimato**

Anche in questo caso, possiamo citare <a href="https://signal.org/it/" target="_blank">Signal</a>.

Dato che viene richiesto il numero di telefono, in caso di problemi con la legge o anche con una semplice ricerca sul web si può sapere chi siamo.

Tuttavia, <a href="https://signal.org/it/" target="_blank">Signal</a> è rinomato per avere uno dei migliori sistemi di sicurezza al mondo ed il contenuto dei messaggi e le informazioni che trasferiamo attraverso l'applicazione sono protette e al sicuro anche se la nostra identità non lo è.

**Privacy senza sicurezza o anonimato**

Perdonatemi prima per questo esempio un pò grossolano, ma quello che mi viene in mente adesso è quello di usare la toilette quando si va in campeggio.

Possiamo trovare dei cespugli dietro a cui nasconderci e questo ci darà la privacy necessario, ma non avremmo ne sicurezza ne anonimato.

Infatti, non c'è niente che impedisca a qualcuno di trovarci o se c'è un controllo della polizia e ci viene chiesto il documento di identità non abbiamo nessuna protezione da questa richiesta.

**Sicurezza con privacy e anonimato**

Direi che <a href="https://xmpp.org/" target="_blank">XMPP</a> è un esempio perfetto. 

<a href="https://xmpp.org/" target="_blank">XMPP</a> permette di iscriversi senza nessuna informazione reale, utilizzando, eventualmente, una connessione VPN o Tor per avere un totale anonimato.

Inoltre, le conversazioni possono essere protette dalla crittografia <a href="https://it.wikipedia.org/wiki/OMEMO" target="_blank">OMEMO</a>, il che significa che i dati stessi sono privati.

Se usato correttamente, questo è quanto più vicino alla perfezione che si può ottenere ( anche se è abbastanza ostico per l'utente).

## Pensieri finali

Come ho ripetuto più volte, questi tre concetti si sovrappongono ma non sono necessariamente dipendenti l'uno dall'altro.

Un prodotto sicuro può non garantire la privacy, un prodotto che garantisce la privacy potrebbe non garantire la sicurezza e l'anonimato.

Inoltre, come ho già accennato prima, non c'è niente di male nel dare un maggior valore ad una sfaccettatura invece che ad un'altra.

Anche se non lo incoraggio, va bene usare Gmail, per la sicurezza offerta da Google, anche se non offre privacy. 

Va bene anche usare <a href="https://signal.org/it/" target="_blank">Signal</a>, anche se non da l'anonimato totale.

Basta essere sicuri di come funziona un prodotto o un servizio ed utilizzarlo in modo cosciente. 

Sarebbe una idea terribile usare la mail di Google pensando che dia un'alto livello di privacy alle nostre comunicazioni e nel caso inviare tramite mail dei dettagli finanziari che potrebbero essere rubati da un impiegato disonesto di Google. 

Oppure usare applicazioni come <a href="https://signal.org/it/" target="_blank">Signal</a> per organizzare proteste in un paese sotto dittatura solo per poi essere arrestati una volta che il nostro numero di telefono viene smascherato con un mandato da parte di un tribunale.

Dobbiamo conoscere i limiti dei vari servizi e decidere quali caratteristiche sono più importanti per noi.