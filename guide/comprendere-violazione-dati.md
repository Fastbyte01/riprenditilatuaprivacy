---
label: Comprendere la violazione dei dati
description: Capire come funziona una violazione dei dati.
order: 993
author:
  name: Giuseppe Pignataro
  email: rogepix@gmail.com
---

Una delle risposte migliori che ricevo ogni qual volta parlo di sicurezza informatica con qualcuno è sempre qualcosa del tipo:"Eh, sai non credo che nessuno abbia motivo per hackerarmi".

E siamo onesti, il 99% delle volte questa frase corrisponde a realtà.

E raro che un pirata informatico si sieda e dica" fammi usare le mie abilità, che ho passato anni a padroneggiare e perfezionare, solo per scherzare con Mario Rossi, che non ho mai incontrato e che potrebbe non avere nulla di utile o interessante".

Ma questo tipo di pensiero nasconde un malinteso fondamentale su come funziona il panorama dell'hacking digitale odierno.

Vediamo, insieme, di capire come funzionano le violazioni dei dati e l'hacking moderno la maggior parte delle volte.

Partiamo dal presupposto, che comunque al 99,9% delle volte è verità, che ognuno di noi ha almeno un account su Gmail, Amazon, Ebay, Facebook o un account su un sito web con centinaia di migliaia, se non milioni di utenti.

I pirati informatici inteligenti ed esperti prendono di mira le <a href="https://www.trendmicro.com/vinfo/us/security/news/cyber-attacks/data-breach-101" target="_blank">grandi aziende</a> e non il singolo Mario Rossi di turno.

Queste aziende subiscono migliaia se non milioni di attacchi ogni giorno.

Chi si difende deve difendersi bene ogni volta, mentre a chi attacca va bene anche andare a segno una volta sola.

Una volta che un attacco ha sucesso, viene rubato tutto quello che è possibile: nomi utente, password, numeri di carte di credito, indirizzi IP, ecc.

E da notare che di solito, ma non sempre, le informazioni più sensibili come le password e i numeri delle carte di credito, sono crittografate mentre dati come il nome utente o l'indirizzo IP (che segnala la nostra posizione geografica esatta) non lo sono.

Questo è un primo passaggio importante, perché il secondo passaggio consiste nel decrittare tutte le informazioni che sono state rubate.

Quindi se sono stati rubati i nomi utenti e le password, adesso i pirati informatici devono decrittare (sempre se l'assunto che questi dati siano stati crittografati) solo le password.

Esistono vari programmi, che sono totalmente legali e gratuiti, che possono aiutare i pirati informatici a decifrare la nostra password.

Il cracking delle password merita un piccolo approfondimento.

### Cracking delle password

Esistono due metodi principali per indovinare una password.

Il primo è conosciuto come "attacco dizionario".

Per utilizzare questo metodo il pirata informatico carica un dizionario nel programma e controlla la nostra password con il dizionario, comprese le eventuali variazioni più comuni.

Ad esempio, "P4ssw0rd" è una variazione comune di "password", quindi il programma la verificherà pure.

Sono disponibili gratuitamente diversi dizionari, inclusi quelli dei testi delle canzoni, dei nomi di personaggi famosi, di citazioni e tanto altro ancora.

Nel caso, l'attacco fosse più diretto a noi, un pirata informatico può anche creare un dizionario con i nomi dei nostri famigliari, date importanti, i nomi degli animali domestici, ecc.

E' facile come creare un semplice file di testo.

Il secondo metodo, invece, è conosciuto come "attacco di forza bruta".

In questo caso, il pirata informatico, specifica una serie di parametri come, la lunghezza della password, se utilizzare lettere maiuscole o minuscole, caratteri speciali, ecc. ed il software testa e prova ad indovinare ogni possibilità.

Per esempio potrebbe provare la password "aaaaaa" e se non funziona prova "aaaaab" e se anche questa non è giusta prova con "aaaaac" e cosi via.

Se stiamo pensando che ci possa volere una vita per indovinare una password, bé dobbiamo ricrederci.

Per esempio, le password con meno di sei caratteri, indipendentemente dalla complessità, possono essere indovinate in meno di un secondo.

