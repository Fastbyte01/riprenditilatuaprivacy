---
title: Open Source Vs Proprietario
description: Capire la differenza tra il concetto di open source e proprietario e le limitazioni che un uso non corretto dei DRM può creare. 
sidebar_label: "Open Source Vs Proprietario"
sidebar_position: 6
---

# Open Source Vs Proprietario

In questo sito parlerò solo di software open source dove e possibile.

Per amore di diversità, menzionerò anche dei software proprietari solo nel caso sia inevitabile e se non esiste una controparte open.

Andiamo quindi a vedere che cosa è l'open source e perché mi concentrerò specificatamente su questo tipo di soluzioni.

## Gestione dei diritti digitali

Mentre andiamo a vedere e capire il concetto di open source, voglio prendermi un secondo per spiegare il concetto di DRM, che è un concetto che entrerà in gioco più tardi.

L'acronimo DRM (Digital Rights Management) significa "gestione dei diritti digitali", che non è altro che un modo fantasioso per anti-pirateria o abuso di copyright.

Questo "sistema" permette alle aziende di assicurarsi che stiamo usando una copia legittima del loro software, gioco, ebook o di un qualsiasi altro file digitale invece che una versione pirata e anche che la stiamo usando in accordo con i termini di servizio imposti dall'azienda.

A prima vista questa sembra una grande cosa, ma se guardiamo sotto il luccichio, le cose non stanno proprio così.

Personalmente sono un convinto sostenitore che chi crea un prodotto ha il diritto di farlo pagare se vuole e che deve proteggere la propria creazione dalla pirateria e da altre forme di furto.

Ma i DRM non sono la soluzione, infatti sono spesso inclini all'abuso, come andremo a vedere tra qualche momento.

## Cos'è dunque l'Open Source?

Con il termine open source ci si riferisce solitamente a qualcosa il cui processo è reso pubblico.

Per esempio, possiamo creare un programma e poi pubblicare il codice sorgente pubblicamente su un sito come GitHub.

Il software open source solitamente è gratuito ed il codice sorgente viene pubblicato per due motivi: uno è che le persone possono vederlo modificarlo e migliorare come vogliono e possono anche utilizzarlo in modo indipendente dal progetto originale in modo da garantire una ancora maggior sicurezza dei loro dati.

L'altro motivo è invece relativo alla fiducia e alla trasparenza, questo per dare in modo che le persone possano essere sicure che non ci sia niente di strano, come la raccolta di dati non necessari.

Un bel esempio, per spiegare facilmente il concetto di open source, che ho letto tempo fa, diceva di pensare alle soluzioni open source come se si cucinasse a casa e invece alle soluzioni proprietarie o closed-source come se si andasse a mangiare al ristorante.

Quando cuciniamo a casa, possiamo vedere ogni singolo ingrediente e avere il controllo totale su quali ingredienti aggiungere, togliere, sostituire o modificare.

Mentre quando andiamo a mangiare al ristorante, la nostra conoscenza degli ingredienti e il loro controllo è limitato a vari livelli (pensiamo ad esempio alla "salsa segreta" di qualche catena di fast-food).

## L'etica e gli abusi

Come ho già accennato sopra, sono dell'idea che creare un prodotto o un servizio ti autorizza a farlo pagare, se vuoi.

Tuttavia, come per la maggior parte delle cose della vita, questo concetto può essere portato all'estremo.

Per capire meglio prendiamo due esempi di vita reale: due persone diverse hanno acquistato diversi prodotti proprietari, diciamo una stampante e un frigorifero.

Entrambi questi prodotti sono dotati di accessori aggiuntivi che forniscono delle entrate aggiuntive all'azienda che li ha prodotti, diciamo l'inchiostro per la stampante e i filtri per il frigorifero.

Nel competitivo mercato di oggi è spesso conveniente trovare un accessorio di una'altra azienda che sia compatibile con i prodotti che sono stati acquistati e che funzionano altrettanto bene.

Non c'è nulla di illegale o di immorale in questo.

Ma i produttori stanno rispondendo a questa richiesta di mercato facendo in modo che i loro prodotti rifiutino digitalmente l'utilizzo di accessori di terze parti (ci sono già stati parecchi casi, come quello di Apple che non permette l'utilizzo di cavi di terze parti oppure i vetri degli iPhone che non siano certificati da loro).

A rigor di logica si potrebbe sostenere che si tratta di un comportamento normale di una azienda che prottege il suo investimento e la sua proprietà intellettuale.

Ma ritengo che anche se in parte può sembrare cosi, in realtà questa è una oscura tendenza in cui le grandi aziende controllano tutti i prodotti presenti nella nostra vita, andando a schiacciare e ad annullare la concorrenza semplicemente rendendo i loro prodotti non compatibili.

Invece quando più i prodotti funzionano indipendentemente dalla marca, si parla di "interoperabilità competitiva".

Pensate, ad esempio, al caricabatterie del vostro smartphone Android.

Non importa se il vostro telefono è Motorola, Samsung o Xiaomi e non importa chi ha prodotto il carica batterie, questi funzionerà correttamente con tutti loro. 

Penso che l'interoperabilità competitiva sia una buona cosa. 

Incoraggia l'innovazione e la concorrenza e fa abbassare i prezzi.

Ma con i DRM le cose possono andare male, uno dei casi più eclatanti è quello di <a href="https://www.pearson.com/" target="_blank">Pearson</a> negli Stati Uniti.

Chiunque è stato al college durante l'"era digitale" ha potuto provare con mano gli abusi grossonali dei DRM e dei monopoli.

Pearson spesso ha sovraprezzato i libri digitali e creato sistemi goffi e buggati per accedervi.

Anche se hanno dei prezzi ridicoli, i libri spesso vengono affittati e non sono realmente posseduti durante tutta la durata del corso dello studente, il che semplicemente significa che il libro smette di essere accessibile una volta che il semestre o il periodo di licenza è terminato.

Situazioni da incubo come questa vanno oltre alla protezione della proprietà intelletuale e del diritto d'autore, come quando, sempre Pearson, ha deciso di punto in bianco di <a href="https://the-digital-reader.com/2017/11/13/pearson-closes-drm-free-ebookstore-will-delete-ebooks-customers-account/" target="_blank">rimuovere molti dei suoi libri dalle biblioteche digitali di utenti che li avevano già pagati</a>.

## L'imminente era dei DRM

Recentemente siamo entrati in un nuovo capitolo dell'era digitale della connettività online che è diventata veramente 24 ore su 24, 7 giorni su 7.

Le nostre auto possono ospitare e utilizzare applicazioni proprio come i nostri telefoni e alcune auto hanno persino i propri modem interni per connettersi ad Internet.

Anche i nostri elettrodomestici come i termostati, i frigoriferi, le lavatrici e persino le macchinette del caffè sono costantemente collegate alla grande rete.

Poiché ormai la connettività inizia a permeare ogni secondo della nostra vita, è importante anche solo essere consapevoli di <a href="https://www.forbes.com/sites/robertvamosi/2015/01/22/collecting-big-data-from-iot/" target="_blank">quali dati stanno inviando questi dispositivi e chi li sta raccogliendo</a>, ma anche la possibilità di sapere che ora hanno la capacità di far rispettare i termini di servizio in qualsiasi momento e per qualsiasi ragione.

E dato che spesso, se non sempre, mi sono letto i termini di servizio, vi posso già dire che la stragrande maggioranza dei termini di servizio delle aziende dice parola per parola che hanno il potere di cambiare i loro termini in qualsiasi momento e senza preavviso.

La nostra auto, per esempio , in questo momento, non ci segnala alle forza di polizia se abbassiamo troppo il piede e passiamo i limiti di legge, ma ne ha la capacità e in qualsiasi momento se il fornitore di dei servizi modifichi le regole, può iniziare a segnalare le nostre abitudini di eccedere con la velocità alle assicurazioni o alle forze di polizia.

In futuro la nostra auto potrebbe consentirci di ripararla solo con le parti prodotte dal produttore originale oppure potrebbe decidere che il tentativo di ripararla da sola possa invalidare la garanzia.

La maggior parte di noi sta diventando sempre più dipendente dalla tecnologia e dalla connettività.

Prendiamo un'altro esempio, parlando dell'autista che è rimasto bloccato quando la sua auto a noleggio <a href="https://arstechnica.com/cars/2020/02/driver-stranded-after-connected-rental-car-cant-call-home/">non è riuscita a connettersi alla rete e quindi a contattare i server dell'azienda di noleggio</a>.

I prodotti e servizi open source possono aiutarci a proteggere da situazione come queste, perché sono pensati, sin dall'inizio per essere condivisi.

Non puoi controllare la concorrenza se rendi il tuo prodotto disponibile gratuitamente e senza restrizioni.

Non puoi impedire agli utenti di quel prodotto di modificarlo e di condividerlo, anche in maniera anonima.

Anche se si spesso tentato di utilizzare i DRM nei progetti open source, avendo a disposizione il codice sorgente lo si può modificare e rimuovere.

Un frigorifero digitale open source, per esempio, potrebbe essere facilmente modificato per poter rimuovere i blocchi che richiedono che vengano utilizzati esclusivamente i filtri del produttore originale.

Questo protegge i consumatori.

Inoltre è una forma di fiducia.

L'open source implica che chiunque può verificare che il codice faccia ciò che afferma di fare.

Non ci sono misteri, teorie del complotto o altro.

Ed essendoci molti occhi sul codice, i punti deboli e i bug possono essere identificati e corretti rapidamente.

Mentre continuiamo a navigare nelle sempre più torbide acque dell'avidità aziendale, in questa era digitale sempre online, è ora di iniziare a diventare consapevoli e a prova di futuro.
