---
title: Tutti quanti abbiamo qualcosa da nascondere
description: Introduzione alla privacy e alla sua importanza
sidebar_label: "Qualcosa da nascondere"
sidebar_position: 1
---

# Tutti quanti abbiamo qualcosa da nascondere

## La privacy è un diritto fondamentale

"Se non hai niente da nascondere, non hai niente da temere", tutti quanti abbiamo probabilmente sentito questa frase.

Ma per quanto possa sembrare giusta, questa frase parte da un presupposto sbagliato.

Infatti implica che il desiderio che abbiamo di mantenere privati alcuni aspetti della nostra vita significa necessariamente che stiamo coprendo delle irregolarità o un qualcosa di illegale.

Ovviamente questo non è vero.

Non dare il nostro telefono sbloccato al primo che arriva non ci rende dei criminali, come non ci rende dei criminali il fatto di non voler far leggere il contenuto di un messaggio o di una email ad altre persone.

Se vogliamo fare un esempio ancora più pratico, vi siete mai chiesti perchè a casa usiamo le tende alle finestre.

Lo facciamo perché servono a proteggere la nostra vita intima in casa dal mondo esterno.

C'è un motivo per cui proteggiamo la nostra privacy ed è perché questa può essere utilizzata in improprio per la sorveglianza, l'estorsione, la manipolazione o peggio.

La nostra privacy è come il segreto bancario, il privilegio avvocato-cliente, il segreto del voto, il segreto medico o il segreto confessionale.

La privacy è un diritto umano fondamentale ed è sancita come tale dal <a href="https://www.ohchr.org/EN/HRBodies/HRC/Pages/Home.aspx" target="_blank">Consiglio dei diritti umani delle Nazioni Unite</a>, dal <a href="https://www.ohchr.org/EN/ProfessionalInterest/Pages/CCPR.aspx" target="_blank">Patto internazionale sui diritti civili e politici</a> e da tutta un'altra serie di vari trattati sia nazionali che internazionali.

Tuttavia, continuiamo a consentire, anche se a volte in modo inconsapevole, ad aziende e ai governi la possibilità di registrare e di tracciare le nostra conversazioni, la nostra posizione, la nostra storia medica, persino i nostri ricordi e tanto, ma davvero tanto altro ancora.

## Come le Big Tech sono diventate delle forze economiche mondiali

Le grandi aziende tecnologiche eccellono in un campo sopratutto, che è quello di trasformare i propri utenti in prodotti.

I dati privati rappresentano un ingrediente chiave del loro modello di business, che solitamente si basa su servizi "gratuiti", lock-in e monitoraggio e targeting degli annunci pubblicitari.

Google e Facebook rappresentano due delle aziende che hanno avuto più successo a questo gioco.

E anche se aziende come Apple, Microsoft e Amazon non abbiano (interamente) costruito il loro business intorno allo spionaggio, sono comunque ben lontane dell'essere viste come delle garanti della privacy.

In effetti tutte queste aziende traggono degli enormi vantaggi nel fare affari con i broker di dati.

Tutte e cinque queste società - spesso chiamate "Big Five" o "Big Tech" - affrontano quasi regolarmente accuse o vengono condannate per elusione fiscale, problematiche con l'antitrust, problematiche con gli standard etici, abusi sul lavoro e cosi via.

Nonostante queste discutibili pratiche sulla privacy, queste aziende vanno avanti e si espandono sempre più a livello mondiale.

Nel solo 2020, il valore di queste aziende insieme a superato i 5 trilioni di dollari.

Per fare un esempio un pò più concreto di cosa possa rappresentare questa cifra, possiamo dire che dati alla mano, se le Big Tech fossero una nazione sarebbero la terza economia più grande al mondo, dopo solo gli Stati Uniti ( 21 trilioni di dollari) e la Cina (15 trilioni di dollari).

> "L'informazione è potere. Ma come tutto il potere, c'è chi vuole tenerla per sé"
> <cite>Aaron Swartz</cite>

Già nel 2008, <a href="https://it.wikipedia.org/wiki/Aaron_Swartz" target="_blank">Aaron Swartz</a> nel suo controverso <a href="https://archive.org/details/GuerillaOpenAccessManifesto" target="_blank">Guerrila Open Access</a> ha condannato le grandi società private per la centralizzazione, la digitalizzazione e il blocco delle informazioni.

Ma da allora le cose non sono cambiate certamente in meglio.

## Diciamo no alla sorveglianza di massa


Molti governi hanno ridotto le libertà civili. 

Per la paura di proteste, terrorismo o malattie, vengono messe in atto delle leggi di emergenza, che dovrebbero essere usate solo per brevi periodi, ma invece sono fatte per restare.

Sempre un maggior numero di pratiche di intrusione della privacy vengono implementante su vasta scala.

Tuttavia, invece di proteggere l'interesse pubblico, i dati raccolti vengono usati in modo improprio per sorvegliare la popolazione, polarizzare il dibattito politico e dividere l'opinione pubblica.

Il passo che sta prendendo questa "evoluzione" indebolisce la democrazia.

La storia ci ha insegnato, più e più volte, che la sorveglianza di massa non rende il mondo un posto sicuro.

Al contrario!

La sorveglianza, le interferenze elettorali e la censura, sono gli elementi alla base dell'oppressione e della brutalità dello stato.

Penso che Benjamin Franklin sarebbe stato d'accordo con questo pensiero, dato che una delle sue frasi più famose recita:

> Una società disposta a rinunciare a una libertà essenziale per acquisire un pò di sicurezza temporanea non merita né l'una né l'altra e le perderà entrambe.
