---
title: "Difesa dalla violazione dei dati: password complesse"
description: Capire come creare e gestire una password complessa.
sidebar_label: "Difesa dalla violazione dei dati: password complesse"
sidebar_position: 9
---

La cosa più importante che possiamo fare per proteggere i nostri account è utilizzare delle password complesse e uniche e che non devono essere riutilizzate da nessuna altra parte.

Ogni account che abbiamo dovrebbe avere una password unica e complessa.

Abbiamo parlato nella sezione [Comprendere la violazione dei dati](comprendere-violazione-dati.md), come le password possano essere rubate in formato crittografato e come può essere "facile" in alcuni casi decrittarle.

Allora come possiamo rendere "forte" una password.

Una password complessa deve essere composta da sedici o più caratteri costituiti da lettere maiuscole e minuscole, numeri e caratteri speciali e sopratutto non deve essere stata riutilizzata da nessuna altra parte.

Questo, ovviamente, significa che le nostre password saranno impossibili da ricordare.

La soluzione a questo problema, e che qualcuno o qualcosa si ricordi le password per noi.

E' la soluzione a questo problema si chiama gestore delle password.

Un gestore delle password è un programma o un servizio che consente di registrare le informazioni di accesso come nome utente, password e altre informazioni che variano da servizio a servizio.

Questo database viene archiviato in modo tale da renderlo ragionevolmente protetto dalle violazioni di dati.

Il vantaggio di un programma o di un servizio del genere è che dobbiamo ricordare solo una password, che è quella che utilizzeremo per accedere al nostro gestore delle password, che idealmente dovrebbe essere una passphrase.

Una passphrase è una serie di parole anziché una singola parola.

Una buona passphrase dovrebbe essere composta da almeno cinque parole casuali.

La buona notizia è che, se stiamo usando una passphrase come password principale per il nostro gestore di password, dobbiamo solo memorizzare questa passphrase.

E cinque parole, anche casuali, sono molto più facili da ricordare di una password complessa.

Una buona passphrase può potenzialmente richiedere centinaia di anni per essere scoperta da un'attacco di forza bruta.

Nel panorama odierno, in cui la privacy sta diventando una preoccupazione crescente, i gestori di password più importanti sono una dozzina.

La cosa più importante è quella di cercare un programma o un servizio che affermi di essere "zero knowdlege" o, in parole semplici che "non possono vedere le nostre password".

Un buon servizio garantirà che il database delle nostre password sia crittografato in modo tale che nessun dipendente o esterno possa vedere le nostre password e le nostre informazioni.

Bisogna ricordare che se l'azienda può vedere i dati, anche un probabile pirata informatico vi potrebbe accedere.

Dobbiamo inoltre considerare se i servizi basati sul cloud siano giusti per noi.

I servizi basati sul cloud offrono un'incredibile comodità, ma si corre il rischio che il provider stia mentendo sul fatto di non essere in grado di vedere le nostre password o il rischio che un pirata informatico scarichi il nostro database e poi abbia tutto il tempo di indovinare la nostra password principale, proprio come fare su un qualsiasi altro account su cui ruba le password.

Utilizzando una passphrase principale forte, come abbiamo citato appena più sopra, questo non dovrebbe essere un problema.

D'altra parte, i database archiviati localmente corrono il rischio di essere cancellati, persi o danneggiati se non si conservano dei backup in modo affidabile.

Per un elenco dei gestori di password, potete vedere la sezione [Gestori Password](/strumenti/gestori-password.md) negli strumenti.

### Come procedere

Partiamo con l'interrompere immediatamente tutto quello che stiamo facendo e di adottare delle password sicure per i nostri account più critici, come banca, posta elettronica e altri account senza i quali non potremmo permetterci di vivere.

Facciamolo subito, prima di qualsiasi altra cosa.

Per il resto dei nostri account, ci sono due approcci per farlo.

Il primo è il "tutto in una volta".

Fondamentalmente, lasciamo da parte la nostra vita, prendiamoci un pomeriggio, in cui i bambini sono al cinema e il nostro partner è fuori con gli amici e cambiamo tutte le password di tutti i servizi che utilizziamo tutte in una sola volta.

Anche se non sembra ma non è una cattiva idea, ma può sembrare estenuante e paralizzante.

Per la maggior parte delle persone, consiglio comunque l'altro approccio, è cioè "as you go", ovvero quello di cambiare le password mentre si utilizza un servizio.

Ad esempio, la prossima volta che accediamo ad Amazon, cambiamo la password e così via.

Con il passare del tempo, ogni nostro account avrà una password unica e complessa.

### Trucchi e suggerimenti

I gestori di password, in genere, includono una sezione per prendere appunti.

Questo è un ottimo posto per prendere appunti dei codici di backup, le risposte alle domande di sicurezza o altri dettagli specifici dell'account che desideriamo ricordare.

Una strategia utile per una maggiore sicurezza degli account consiste nel fornire false risposte alle domande di sicurezza.

Ad esempio, una domanda di sicurezza comune è "qual'è il nome di tuo padre?".

Questo tipo di informazione è facile da trovare online.

Per esempio, un pirata informatico potrebbe chiamare la banca fingendosi noi, rispondere alla domanda di sicurezza e trasferire i nostri fondi al suo conto.

Invece della risposta vera, rispondiamo con una passphrase e registriamola nella sezione delle note.

